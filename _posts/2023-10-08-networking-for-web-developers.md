---
layout: post
title: "Networking for Web Developers"
subtitle: "All you need to know about networking and internet as a web developer"
date: 2023-10-08 14:11:00 -0400
background: '/img/posts/01.jpg'
---



![image alt](/img/posts/poem/main.jpg)

### Çünkü Güzelsin

```

Mayısın başı

Birazcık umut buldum güzel yüzünde 

Biraz ilkbahar,biraz yaz

Sana baktıkça dakikalarım gün gün oluyordu

Ve zamansallığında bu güzelliğinin

Isınıyordu kalbim

Ama

Ama ağlıyorum, ağlardım, ağlarım

Çünkü güzelsin


Kum kum oluyor çölüne akıyordum

Damla damla yağıp denizine dökülüyordum

Yıldız yıldız göğüne düşüyordum

Ama ağlıyorum, ağlardım, ağlarım 

Çünkü güzelsin


Fenerler denizleri aydınlatırdı

Mikroskoplar küçük evrenleri

Bir şarkı bir aşığı anlatırdı 

Ve bir aşk aldatırdı bir aşığı 

Biliyordum bütün bunları 

Ama ağlıyorum, ağlardım, ağlarım 

Çünkü güzelsin 


Biliyorum sen sevmezsin benim gibisini

Biliyorum hiçbir zaman sevilmeyeceğim sevdiğim kadar

Dağlar yürümez 

Yer yarılmaz, biliyorum 

Gök delinmez

Güneş patlamaz, biliyorum

Biliyorum bütün bunları bilmesine

Ama ağlıyorum, ağlardım, ağlarım 

Çünkü güzelsin 


Gün gün olup akmalı 

Yağmur sel olup yağmalı

Gelincikler kırlarda açmalı

Ve gül kınası yakmalı avuçları

Bulut bulut umutlar yapmalı

Bahar bahar çocuklar koşmalı 

Yollar sana çıkmalı 

Kan kan, emek emek olmalı bütün bunlar

Her zaman olduğu gibi

Her zaman olması gerektiği gibi 


Ama bilmiyorum neden

Bir başkası çıkmalı

Bir başkası karşına 

Nesi farklı benden nesi fazla

İşte bunu bilmiyorum ama

Olmalı bu da

Her zaman olduğu gibi

Her zaman olması gerektiği gibi


Ama ağlıyorum, ağlardım, ağlarım 

Çünkü güzelsin.

             ~ Hasan Arpat
```