---
layout: post
title: "Bir Uzun Nehirdi"
subtitle: ""
date: 2022-06-02 00:45:13 -0400
background: "/img/posts/poem/wolf1.jpg"
---

### Bir Uzun Nehirdi

```
Bir uzun nehirdi
Yol boyu gittim
Dağlar geçitler aştım
Kim bilir kaç yerimden yaralandım

Soğudu suyu sonra
Dağlara kaçtım
Karacoğlan’dandı sazım
Sözüm ondan

Baharda indim yanına
Gittim
Nehir bitti
Bir şehre geldim
Lağımlar yolların altından geçti
Kirlendi suyu
Yine de içtim

Soğumuştu pislenmişti
Yabancılaşmıştı
Ben onu tanıdım yine
Ama o öpüldüğü dudakları tanımadı
Zaten öpeni çoktu artık

Şimdi uzak bir manzara nehir
Kayıp yitik ve solgun
Kirlenmiş binbir öpücükle salyayla sidikle
O memnun halinden akışının
Ben uzak bir manzara
Ağzımda tadıyla

             ~ Hasan Arpat
```
